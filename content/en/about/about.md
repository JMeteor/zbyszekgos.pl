---
title: Vitae
cover: /media/about_1.jpg
---

Nazywam się Zbyszek Gos i jestem rzeźbiarzem z ponad 25-letnim doświadczeniem. Moja przygoda z rzeźbą zaczęła się gdy byłem jeszcze nastolatkiem i szybko stała się moją życiową pasją.


Swoje umiejętności i warsztat rozwijałem na Akademii Sztuk Pięknych w Warszawie pod czujnym okiem profesora Stanisława Kulona i ukończyłem Wydział Rzeźby z wyróżnieniem broniąc dyplom w pracowni Grzegorza Kowalskiego.


Podczas wielu lat pracy brałem udział w różnorodnych projektach jako indywidualny artysta lub członek interdyscyplinarnych grup. Wykonałem różnego rodzaju zamówienia na rzeźby oraz rzeźbione meble na zlecenie indywidualnych klientów oraz firm i instytucji.


Aktualnie zajmuję się rzeźbą sakralną oraz nagrobną, projektuję i wykonuję pomniki, a także rzeźbię portrety. Pracę nad każdą rzeźbą rozpoczynam od projektu – szkiców oraz małych modeli z gliny, gipsu bądź plasteliny według wcześniejszych ustaleń z klientem. Na ich podstawie powstaje docelowa rba z drewna, kamienia lub brązu.


Cały czas rozwijam się wypróbowując nowe techniki pracy oraz realizując rzeźby według własnego pomysłu, które można zobaczyć w mojej pracowni w Józefowie.
